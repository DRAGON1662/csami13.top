<!DOCTYPE html>

<html>
<head>
	<meta charset="UTF-8">
	<title>Parts</title>
	<link rel="stylesheet" href="css/style.css" type="text/css">
	<link rel="shortcut icon" href="images/PortalLogo.ico">
</head>
<body>
	<div id="header">
		<div>
			<a href="index.html" id="logo"><img src="images/Head.svg.png" alt="logo"></a>
			<ul>
				<li>
					<a href="index.html">Головна сторінка</a>
				</li>
				<li>
					<a href="subdivisions.html">Відгуки</a>
				</li>
				<li class="selected">
					<a href="blog.html">Сюжет</a>
				</li>
			</ul>
		</div>
	</div>
	<div id="body" class="home">
		<div class="blog">
		<div class="column">
				<center><h1>Portal 2</h1></center>
						<p style="text-align: left">
						Челл кілька разів прокидається в своїй житловій капсулі, за які розуміє, що минуло кілька років.
						GLaDOS повідомляє про побічні ефекти анабіозу і знову занурює Челл в сон.
						Після чергового пробудження в лабораторії стається щось позаштатне, її зустрічає один з численних модулів особистості GLaDOS на ім'я Вітлі, який проводить її до рятувальної капсули крізь лабораторію.
						В результаті вони потрапляють в кімнату управління, де, намагаючись подати живлення на рятувальну капсулу, Вітлі випадково вмикає GLaDOS, котра відновлює випробування з портальною гарматою і одночасно з цим береться за відновлення зруйнованої лабораторії.

Згодом Вітлі, який досі ховався, допомагає Челл втекти. Вони вирішують знищити GLaDOS і слідують в цех з виробництва бойових турелей, де замінюють еталонний зразок бракованим, чим спричиняють випуск тільки бракованих виробів. Потім друзі знищують запаси нейротоксину, щоб позбавити GLaDOS і цієї зброї. Незабаром Челл і Вітлі розділяються, дівчина потрапляє в пастку, влаштовану GLaDOS. Намагаючись убити Челл, GLaDOS спочатку активує турелі, але, бачачи, що вони браковані, намагається випустити нейротоксин, та замість цього крізь трубу з'являється Вітлі. Це дає час і Челл замінює модуль особистості суперкомп'ютера на Вітлі за допомогою «кнопки прийняття рішення». Отримавши владу над комплексом, Вітлі мстить GLaDOS, помістивши її чип на картопляну батарейку. Після цього він, засліплений набутою силою, свариться з Челл та ламає ліфт з нею. Вона разом з GLaDOS падає на нижні рівні лабораторії.

Челл незабаром знаходить GLaDOS, викрадену птахом, який поселився в комплексі, і комп'ютер вмовляє дівчину взяти її з собою, аби разом побороти Вітлі. Вони проходять покинуті приміщення лабораторії, за якими відслідковують її історію від початку 1950-х і закінчуючи занепадом в 1980-і. Aperture Science переходила від тестування своїх технологій на космонавтах до безпритульних і врешті на співробітниках самої корпорації. Весь цей час супроводжує записаний на плівку голос засновника лабораторії Кейва Джонсона. Іноді в його бесіду встряє голос асистентки Керолайн, почувши який GLaDOS згадує — її основоположний модуль створений саме на основі Керолайн, якій Джонсон підкінець довірив управління лабораторією. Однак, він наказав насильно оцифрувати розум асистентки, що спричинило агресію і дивацтва комп'ютера.

Вибравшись звідти в діючі приміщення, Челл потрапляє в нові тестові камери Вітлі. Той за час відсутності Челл невміло переробив лабораторію на свій лад, будучи не в змозі протистояти програмі, що змушує його продовжувати експерименти. В лабораторії виникає небезпека вибуху реактора.

Пройшовши майже всі тести, Челл зустрічається з модулем Вітлі. Картоплина з GLaDOS поміщається в пульт управління, а сама дівчина бере на себе відкриту боротьбу з суперкомп'ютером. Вітлі вирішує не повторювати помилок GLaDOS і тому видаляє з поля бою всі поверхні, на яких можливе відкриття порталів. Однак він забуває про труби, які вибухають від його ж бомб і заливають кімнату різнокольоровими гелями. По черзі додаючи до Вітлі браковані модулі, Челл викликає в ньому критичну помилку, яка дає можливість зробити зворотну заміну Вітлі на GLaDOS. Однак, відкинута вибухом замінованої «кнопки прийняття рішення», вона втрачає можливість остаточно розправитися з ворогом. Несподівано над Вітлі обрушується частина даху і стає видно Місяць в нічному небі. Згадавши, що «Перетворюючий гель» робився з перемеленої місячної породи, героїня вистрілює портальною гарматою в Місяць, де створює перехід між його поверхнею і лабораторією. Вітлі разом з Челл затягує в космос, та GLaDOS рятує дівчину, захопивши її маніпулятором. Коли Челл приходить до тями, перед нею стоять роботи, створені GLaDOS їй на заміну.

Знову взявши під свій контроль лабораторію, GLaDOS наводить там лад і дякує Челл за допомогу. Вона видаляє зі своєї пам'яті особистість Керолайн і робить висновок, що Челл приносить одні неприємності, тож її простіше відпустити, ніж намагатися вбити. Челл заходить у ліфт, проїжджаючи яким бачить турелі, що виконують на її честь прощальну пісню. Ліфт зупиняється і Челл опиняється посеред пшеничного поля. За мить слідом за нею викидається обгорілий Куб-компаньйон, якого вона викинула в піч наприкінці гри Portal.

Після титрів демонструється відеоролик, в якому Вітлі, літаючи посеред космосу, шкодує про те, що зробив. Навколо нього літає бракований модуль особистості, схиблений на космосі, надокучаючи Вітлі своєю балаканиною.
						</p>
			</div>
			<div class="column">
				<center><h1>Portal</h1></center>
						<p style="text-align: left">
							Головна героїня Челл отямлюється в капсулі всередині камери зі скляними і бетонними стінами без виходу.
							Комп'ютеризований жіночий голос вітає героїню в «Aperture Science Enrichment Center».
							Після вступного слова голос попереджує про заходи безпеки і відкриває на стіні портальний прохід.
							Власниця голосу, комп'ютер ГЛеДОС, вимагає пройти низку тестів.
							Пересуваючись кімнатами коридорами комплексу, Челл вивчає властивості порталів.
							Спочатку портали генеруються комп'ютером комплексу для навчальних цілей. 
							Через декілька кімнат у руки героїні потрапляє ручний портальний пристрій Aperture Science, що здатен створювати блакитний вхід, а вихід надає ГЛаДОС.
							У процесі проходження кімнат, Челл бачить кімнати спостереження, але ніде не бачить людей.
							В ході експериментів голос ГЛеДОС супроводжує її, комп'ютер коментує дії Челл і обіцяє винагородити її зустріччю з родиною і тортиком. При цьому говорить вона однотонним голосом, але будує фрази таким чином, що вони звучать кумедно чи просто дивно.
							Ближче до фінальних тестів, коли в руках Челл знаходиться вже повноцінна портальна гармата, в одній із гладких і чистих кімнат дівчина знаходить прохід за стіну в невеличке приміщення з трубами, ґратками, заводською підсобною обстановкою.
							Комп'ютерний голос ніяк не реагує на знахідку героїні.
							Пізніше дівчина знаходить ще одну схожу кімнату, але більшу за розміром.
							Стіни таких кімнат розписані чимось подібним на кров, в деяких є фотографії та інші папери.
							Криваві написи різноманітні, але здебільшого там міститься вислів Тортик — брехня (англ. The cake is a lie).
							ГЛаДОС видає Челл Куба-компаньйона, при цьому наголошуючи, що він неживий, але з ним слід поводитися, як із другом.
							Піддослідна проносить Куб крізь кілька кімнат, після чого комп'ютер ставить завдання кинути його у вогонь.
							Коли дівчина виконує це, ГЛаДОС зауважує, що Челл безсердечна і вбила свого єдиного друга.
							Надалі випробування стають все небезпечнішими, ГЛаДОС розставляє турелі, які, попри ввічливий голос, намагаються розстріляти Челл.
							Нарешті, приходить черга останнього, дев'ятнадцятого тесту, в ході якого голос особливо активно нагадує про обіцяний тортик.
							Челл опиняється на рухомій в коридорі зі смертельною кислотою.
							Наприкінці коридору несподівано з'являється полум'я, в цей час ГЛеДОС запевняє, що лабораторне обладнання термостійке, не зважаючи на очевидну загрозу піддослідній.
							Героїня встигає врятуватись, створивши портал.
							ГЛаДОС, не очікуючи такої спритності, наказує дівчині зупинитись, говорить, що пожартувала і, що насправді вогонь був останнім випробуванням.
							Втікачка не слухає і вже впевнено пересувається підсобними приміщеннями, схожими на бачені раніше.
							Повсюди в таких приміщеннях її переслідують криваві символи, що вказують, куди йти (очевидно, тікає не вона перша), і механічний голос комп'ютера.
							У закутках тестового лабіринту дівчина не знаходить жодної людини і врешті-решт добирається до кімнати, в якій ГЛаДОС влаштовує паску з турелями.
							Завдяки своїй кмітливості Челл долає їх і знаходить кімнату з ГЛеДОС.
							Машина намагається виправдатися, але сама ж видає, що захопила контроль над комплексом і знищила весь персонал лабораторії, поширивши отруйний газ.
							ГЛаДОС починає повторний запуск газу, блокує вихід і намагається розстріляти дівчину ракетами.
							Челл помічає на корпусі ГЛаДОС її чотири модулі особистості та порталами спрямовує ракети в них.
							Збивши модулі, дівчина кидає їх у вогонь, що спричиняє вибух комп'ютера.
							Перед своїм знищенням машина заявляє, що ззовні лабораторії відбулося дещо жахливе, і якась могутня сила загрожує всім людям.
							ГЛаДОС запевняє, що знищивши її, героїня скоїла непоправне лихо.
							Після вибуху все заливає біле світло.
							На останніх кадрах показується світ поза «Лабораторією», зелені рослини і КПП на виїзді в «Aperture Science», засипаний уламками.
							Проте в глибинах лабораторії виявляються десятки запасних модулів особистості ГЛеДОС.
							В центрі кімнати стоїть обіцяний торт зі свічкою.
							Ряд із модулів по черзі включається, опускається механічна ручка і гасить свічку.
							В титрах звучить заключна пісня.
							В ній комп'ютер співає про те, що вона все ще жива і переживе дівчину-втікачку, не зважаючи на те, що та «розбила їй серце на шматки і кинула кожний в вогонь».
						</p>
			</div>
			
		</div>
	</div>
			
			
	<div id="footer">
		<div>
			<div>
			<p>
				&#169; Shrek.inc. All rights reserved.
			</p>
			<div class="connect">
				<a href="https://www.lnu.edu.ua" id="googleplus">google+</a> <a href="https://www.lnu.edu.ua" id="contact">contact</a> <a href="https://www.lnu.edu.ua" id="facebook">facebook</a> <a href="https://www.lnu.edu.ua" id="twitter">twitter</a>
			</div>
		</div>
	</div>
</body>
</html>